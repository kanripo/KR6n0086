#-*- mode: mandoku-view; -*-
#+TITLE: 大乘成業論
#+DATE: 2015-08-30 20:58:04.950556
#+PROPERTY: JUAN 1
#+PROPERTY: ID KR6n0086
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
¶¶¶¶¶<pb:KR6n0086_TKD_17-0422a>
大乘成業論一卷¶¶卍
竭世親菩薩
造¶大唐三藏法師玄奘奉詔
譯¶如處處經中世尊說三業謂身業語業意業<md:KR6n0086_T_001-0781b>¶此中有說身所造業故名身業語卽是業故¶名語業此二皆用表與無表爲其自性意相¶應業故名意業此
業但以思爲自性今於此¶中何法名
表且身表業形色爲性緣此爲境¶心
等所生誰之形色謂身形色若身形
色何¶故前言身所造業故名身業謂
摠名身一分¶攝故名身形色依身大
種而發生故名身所¶造以摠身言於
別亦轉如世間說居邑住林¶何緣復
說緣此爲境心等所生爲欲簡彼脣
¶等形色彼非緣彼心等所生以緣言
音心等¶生故又爲簡彼宿願心等所
引形色彼非緣¶彼心等所生餘異熟
因心等生故何故名表¶此能表示自
發業心令他知故爲顯此義故¶說頌
言¶¶由外發身語表内心所思¶¶譬彼潜
淵魚
<pb:KR6n0086_TKD_17-0422b>
鼓波而自表
形色者何謂長等性何者長等謂於
彼生長¶等名想此攝在何處謂色處
所攝今應思¶擇長等爲是極微差別
猶如顯色爲是極微¶差別積聚爲別
一物遍色等聚設爾何失長¶等若是
極微差別應如顯色諸色聚中一一
¶細分長等可取若是極微差別積聚
此與¶顯色極微積聚有何差別卽諸
顯色積聚差¶別應成長等若別一物
遍色等聚一故遍¶故一一分中應全
可取於一切分皆具有故¶或應非一
於諸分中各別住故又壞自宗十¶處
皆是極微積聚又應朋助食米齊宗
執實¶有分遍諸分故卽於和合諸聚
色中見一面¶多便起長覺見一面少
便起短覺見四面等<md:KR6n0086_T_001-0781c>¶便起方覺見諸
面滿便起圓覺見中凸出便¶起高覺
見中坳凹便起下覺見面齊平起於¶正
覺見面參差起不正覺如旋轉輪觀
錦繡¶時便生種種異形類覺不應實
有異類形色¶同在一處如諸顯色若
許爾者應於一一處¶起一切形覺然
大乘成業論苐二張竭
<pb:KR6n0086_TKD_17-0422c>
無是事是故形色無別有體¶卽諸顯
色於諸方面安布不同起長等覺如
¶樹蟻等行列無過若爾云何於遠闇
處不了¶顯色了形色耶如何不了樹
等形色而能了¶彼行列形耶然離樹
等無別行列或於遠闇¶諸聚色中若
顯若形倶不能了雖復能取而¶不分
明疑是何物此何所見由是應知但
取¶顯色由遠闇故見不分明故表是
形理不成¶立
¶有說身表行動爲性緣此爲境心等
所生何¶緣復說緣此爲境心等所生
爲欲簡彼脣等¶搖動彼非緣彼心等
所生以緣言音心等生¶故云何名行
動謂轉至餘方此攝在何處謂¶色處
所攝何緣方此轉至餘方謂差別相
不¶可知故此理不然如熟變物雖纔
觸火光¶雪酢等諸熟變緣卽有差別
而不可知彼差¶別相然彼前後非無有
異此亦應然如長薪¶草衆分相似各別
生焰雖有差別而不可知¶彼差別相然
彼衆分非無有異此亦應然若¶熟變物
纔觸緣時諸熟變相不卽生者彼於
¶大乘成業論苐三張竭
<pb:KR6n0086_TKD_17-0423a>
後時亦應不生緣無異故若長薪草
衆分相¶似非分分中別生焰者彼焰
應無由彼別故¶形量照明焰熱差
別是故不應以差別相不¶可知故便
謂卽此轉至餘方應審了知彼差<md:KR6n0086_T_001-0782a>¶別
相若謂滅因不可得故知卽此法轉
至餘¶方此亦非理如心心所聲燈焰
等有何滅¶因而念念滅餘亦應爾滅
不待因若言心等¶亦有滅因謂唯各
別自無常相若爾何故餘¶不許然餘
旣不然此云何爾故知心等滅不¶待
因心等旣然餘亦應爾若餘法滅不
待因¶者薪等未與火等合前彼色等
性應不可取¶如合後位後亦應如前
位可取如何風手未¶觸未執燈鈴巳
前燈焰鈴聲分明可取非於¶後位然
焰聲滅不待風手薪等亦然不應爲
¶難又若薪等由火等滅彼色等性不
可取者¶纔觸無間應不可取彼纔觸
時有差別故又¶彼外緣無差別故諸
熟變物下中上品諸熟¶變相差別生
時由彼爲因後後生起前前滅¶壞誰
復爲因不應此法由彼故生卽此復
由¶大乘成業論苐四張
竭
<pb:KR6n0086_TKD_17-0423b>
彼法故滅二相違法非共一因世極
成立故¶有爲法不待滅因任運自滅
如前可取不可¶取者應知相續隨轉
滅壞差別之相有微増¶故又若滅法
亦有因者是則應無无因滅¶法心心
所等如待因生滅亦應爾非離心¶等
別有無常世共成立又因異故滅應
差別¶如火光雪酢等異故熟變差別
又巳滅法應¶更可滅許有因故猶如
色等是故滅法決定¶無因滅無因故
纔生卽滅故知無有轉至餘¶方若謂
生因不可得故知卽此法轉至餘方
¶此亦非理有生因故謂前與後而作
生因如¶前念心與後念心前念熟變
與後熟變乳與¶其酪葡萄汁與酒酒
復與酢等故無少法¶轉至餘方轉相
旣無何有行動又若有住則<md:KR6n0086_T_001-0782b>¶無行動
旣無行動彼應常住法若無住亦無
¶行動纔生卽滅無動義故若爾現見
行動者¶何餘方所見非卽本物何緣
知彼非本物耶¶由彼彼方新新生故
如草火焰及如影行非¶此方影餘方
可見形質不動日等光明遠近¶迴轉
大乘成業論苐五張竭
<pb:KR6n0086_TKD_17-0423c>
便見彼影或長或短或移轉故又障
光¶明少分生故有反詰言何緣微難
至餘方義¶且如何知餘方所見非卽
本物此亦應引前¶理爲證謂若有住
則無動等又外火等緣無¶差別而於
後時差別可取由此證知念念各¶別
又若以證異因無故謂餘所見還是
本物¶旣無有因證卽本物何緣不謂
非本物耶由¶此二義應倶不定故至
餘方義不成立
¶日出論者作如是言諸行實無至餘
方義有¶爲法性念念滅故然別有法
心差別爲因依¶手足等起此法能作
手足等物異方生因是¶名行動亦名
身表此攝在何處謂色處所¶攝若爾
何緣不許眼見如諸顯色旣非所見
¶不表示他如何名表復云何知此法
實有云¶何此法能令自身轉趣餘方
別異而起若言¶由心差別所生風界
卽應如是風界其性是¶動足能爲彼
異方生因何乃離風執有動法¶又草
葉等離外風界無別動法云何移轉
然¶諸風界搖觸等生其性能動卽應
大乘成業論苐六張竭
<pb:KR6n0086_TKD_17-0424a>
許彼能令¶手等轉餘方生何勞別執
若體若用倶不極¶成能動法生
¶若不爾者卽心差別所生風界能爲
手等異¶方生因應是身表如是風界
無所表示云何¶名表又許觸處是善
不善便非釋子
<md:KR6n0086_T_001-0782c>¶若不爾者卽心差別能令自身餘方
生起卽¶身生起應是身表是則身表
應假非實自身¶多法合爲體故又無
表示云何名表香等不¶能表示他故
又許香等是善不善便非釋子¶若不
爾者卽心差別所生顯色應是身表
顯¶色非心差別所起自種子風差別
生故又許¶顯色是善不善便非釋子
若此顯色體非身¶表此餘方生應是
身表天愛任汝於此表¶業盡力所能
勤加轉計然此非用功力能成¶何乃
於中徒生勞倦誰能成立生別有體
此¶所執生非如色等是所現見非如
眼等是能¶現見何緣知有又不可見
云何名表前說不¶能表示他故又若
顯色是善不善可說此生¶爲身表業
然諸顯色非善不善前巳說故¶生亦
大乘成業論苐七張竭
<pb:KR6n0086_TKD_17-0424b>
應然是故定無身實表業若爾身業
應¶唯無表此無表名爲目何法謂法
處攝律¶儀色等云何欲界有善無表
離表而發若欲¶界中有此無表復有
何過應隨心轉如在色¶界是則餘心
及無心位應無律儀不律儀等¶若謂
受時要期發語所引發故無期過者
¶說戒經時默無所說亦無要期如何
獲得虛¶誑語罪又應無有無記身業
以無表業唯二¶種故又亦應無一刹
那湏善惡身業以諸¶無表定相續故
謂若輕心不發無表重心所¶發決定
相續雖彼隨情計度實有身語業色
¶而不應成善不善性所以者何彼說
色業¶於命終位必皆捨故如何由此
能得常來愛¶非愛果有作是言此何
非理謂過去業其體¶實有能得當來
所感果故此於癰上更復生<md:KR6n0086_T_001-0783a>¶癰謂執
過去業體實有先有後無名爲過去
¶如何可執其體實有若爾世尊
何故
自說¶¶業雖經百刧而終無失壞¶¶遇衆緣
合時要當酬
彼果大乘成業論苐八
張竭
<pb:KR6n0086_TKD_17-0424c>
無失壞言爲顯何義顯所作業非无
果義由¶後半頌證此義成誰不信受
善不善業雖經¶乆遠而能得果但應
思擇如何得果爲由相¶續轉變差別
如稻種等而得果耶爲由自相¶經乆
遠時安住不壞而得果耶若由相續
轉¶變差別而得果者義且可然若由
自相經乆¶遠時安住不壞而得果者
應言此業經乆遠¶時體不謝滅而能
得果若謂此業非自相無¶名爲謝滅
然由此業無復作用名謝滅者如¶何
此業無復作用由更不能引當果故
何緣¶不能更引當果此於彼果巳曾
引故不可於¶果引而復引如法巳生
不重生故何緣不引¶餘等流果以等
流果無分限故豈不此果亦¶現在時
巳曾引故不湏重引業體不滅常應
¶現在何不常引所得果耶豈不前言
不可於¶果引而復引如法巳生不重
生故如何復難¶前雖有言而未釋難
業體恒有應如中際常¶名現在常能
引果應如初際恒復可生若謂¶過去
業體雖有而無作用故非現在非現
大乘成業論苐九張竭
<pb:KR6n0086_TKD_17-0425a>
在¶故不能引果此亦不然旣恒有體
應如現在¶恒有作用又汝所宗過去
諸法有與果用何¶非現在若謂現在
唯依諸法取果用說理亦¶不然用義
同故應倶現在過去諸法無取果¶用
名過去者有與果用應名現在此用
盡時¶應名謝滅是則諸法滅而復滅
如是亦應生<md:KR6n0086_T_001-0783b>¶而復生故彼宗義理不
成立又法如何名能¶引果謂安立彼
令當生故諸漏盡者最後¶刹那應不
引果後不生故是則此念應非現¶在
不應更滅入於過去初現在時巳无
作用¶如何後時說名謝滅若雖無用
而更滅者是¶則過去復應湏滅若滅
巳復滅應生巳更生¶便有自違前所
說過若謂此念雖有能生後¶果作用
而緣闕故後果不生此亦非理果必
¶不生如何知有能生作用應言此念
違順二¶緣在非有故雖従因生而无
作用能生後果¶是故彼宗如是種類
能引果義理必不成由¶此但應於果
種子能長養故名能引果又彼¶宗說
過去未來體皆實有未來何故非如
大乘成業論苐十張竭
<pb:KR6n0086_TKD_17-0425b>
現¶在能引果耶若一切時一切物有
何時何物¶體非有故而經言遇衆緣
合時當酬彼果又¶彼應說誰於何位
於誰有能言安立彼令當生¶故名能
引果以一切時一切有故是故所¶言
謂過去業其體實有能得當來所感
果者¶理定不成
¶若爾應許由善不善身語二業薀相
續中引¶別法起其體實有心不相應
行薀所攝有說¶此法名爲増長有說
此法名不失壞由此法¶故能得當來
愛非愛果意業亦應許有此法¶若不
爾者餘心起時此便斷滅心相續中
若¶不引起如是別法云何能得當來
世果是故¶定應許有此法若於先時
誦習文義後經久¶遠復生憶念又於
先時於諸境界數見聞等¶後經久遠
於彼境中還生憶念於何刹那引¶起
何法由此後時還生憶念
<md:KR6n0086_T_001-0783c>¶又先趣入滅定等心引起何法由此
後時還¶従定起生出定心又紫礦汁
染拘櫞花彼¶二倶滅引起何法後結
果時瓤生赤色故離¶彼計身語二業
大乘成業論苐十一張竭
<pb:KR6n0086_TKD_17-0425c>
所引別法但應由思差別作¶用熏心
相續令起功能由此功能轉變差別
¶當來世果差別而生如紫礦汁染拘
櫞花相¶續轉變至結果時其瓤色赤
内法熏習應¶知亦爾又何不許身語
二業熏心相續以身¶語業由心引成
善不善故不應由心成善不¶善於異
相續能與當來愛非愛果非餘造¶業
餘受果故若所作業體雖謝滅由所
熏心¶相續功能轉變差別能得當來
愛等果者處¶無心定及無想天心相
續斷如何先業能得¶當來愛非愛果
有作是說於此生中先所熏¶心必還
相續故得當來愛非愛果旣巳間斷
¶何因能續入定心作等無間緣故能
令續彼¶乆謝滅云何能作等無間緣
如破過去業能¶得果此亦同彼應如
理破故出定心不應續¶起
¶有作是說依附色根種子力故後心
還起以¶能生心心所種子依二相續
謂心相續色根¶相續隨其所應豈不
經說意法爲緣生於意¶識云何離意
而意識生應知意種或時名意¶以於
大乘成業論苐十二張竭
<pb:KR6n0086_TKD_17-0426a>
因中立果名故如於所觸立飢渴名
如¶何一一心心所法従二種子相續而
生不見¶芽等従種生法有如是事可
藉多緣生於¶一果無従二種有一果
生若爾還應不免前¶過謂無心定及
無想天心相續斷如何先業¶能得當
來愛非愛果是彼宗過何謂彼宗謂
<md:KR6n0086_T_001-0784a>¶執此位全無心者若說此位是有心
者卽無¶斯過如尊者世友所造問論
中言若執滅定¶全無有心可有此過
我說滅定猶有細心故¶無此失彼復
引經證成此義如契經言處滅¶定者
身行皆滅廣說乃至根無變壞識不
離¶身今此位中許有何識
¶有說此有第六意識豈不經說意法
爲緣生¶於意識三和合觸與觸倶起
有受想思云何¶此位得有意識而無
三和或有三和而無有¶觸或復有觸
而無受想由是說名滅受想定¶有作
是釋如何世尊說受緣愛而一切受
非¶皆愛緣觸亦應爾非一切觸皆受
等緣世尊¶餘經自簡此義謂无明觸
所生諸受爲緣生¶愛曾無在處簡觸
大乘成業論苐十三張竭
<pb:KR6n0086_TKD_17-0426b>
生受無簡別故非爲善釋¶有別釋言
三和觸者三事有力合故觸生於¶此
位中三事無力可能生觸及生受想
由入¶定心所猒壞故正在定位尙無
有觸况有受¶想故此位中唯餘意識
無者心所若爾此位¶意識是何爲善
爲染爲無記性設爾何失若¶善性者
如何善性非無貪等善根相應設無
¶貪等善根相應如何無觸若謂由善
等無間¶緣所引發故此識善者理不
應然善心無間¶生三心故又善根力
所引善心無因能遮無¶貪等故又無
善根應不成善然此滅定如滅¶是善
若染性者如何染性不與貪等煩惱
相¶應設與貪等煩惱相應如何無觸
如佛於彼¶十問經中自作是說所有
受薀想薀行薀皆¶觸爲緣又无想定
尙不許染况滅盡定若是¶無覆无記
性者爲異熟生爲威儀路爲工巧<md:KR6n0086_T_001-0784b>¶處
爲能變化設爾何失若異熟生如何
有¶頂定心無間此下八地中間懸隔
而起欲界¶異熟生心如何復従此心
無間而得現起不¶動等心如摩訶倶
大乘成業論苐十四張竭
<pb:KR6n0086_TKD_17-0426c>
瑟祉羅契經中作如是問¶出滅定時
當觸幾觸答言具壽當觸三觸謂¶不
動觸無所有觸及無相觸又異熟心
宿業¶所引有何道理由滅定前要期
勢力令彼出¶定時限不過復有何緣
要於有頂緣滅爲境¶定心邊際欲界
宿業習氣所引異熟果心方¶得現起
非於前位又以何緣於此所起異¶熟
生色斷巳不續異熟生心斷而更續
若威¶儀路或工巧處或能變化如何
此心緣威儀¶等無觸而能有所造作
又許所修九次第定¶及八解脫體皆
是善不應此位現起染汙或¶無記心
又用有頂緣滅爲境寂靜思惟定爲
¶依止方能現入滅受想定如摩訶倶
瑟祉羅¶契經中依滅盡定作如是問
幾因幾緣爲依¶能入無相界定答言
具壽二因二緣爲依能¶入無相界定
謂不思惟一切相及正思惟無¶相界
若滅定中有意識者此緣何境作何
行¶相若緣滅境作靜行相如何非善
設是善¶者如何不許與無貪等善根
相應設許相應¶如何不許觸爲緣起
大乘成業論苐十五張竭
<pb:KR6n0086_TKD_17-0427a>
若緣餘境作餘行相如¶何入滅定心
無間起散亂心而不違理設自¶計度
有餘無記由此二因亦不應理是故
汝¶等不如實知阿笈摩義縦情妄計
第六意識¶滅定等有由是而執此位
有心
¶若爾云何許滅定等諸無心位亦有
心耶應¶如一類經爲量者所許細心
彼位猶有謂異<md:KR6n0086_T_001-0784c>¶熟果識具一切種子
従初結生乃至終沒展¶轉相續曾无
間斷彼彼生處由異熟因品類¶差別
相續流轉乃至涅槃方畢竟滅卽由
此¶識無間斷故於無心位亦說有心
餘六識身¶於此諸位皆不轉故說爲
無心由滅定等加¶行入心増上力故
令六識種暫時損伏不得¶現起故名
無心非無一切心有二種一集起¶心
無量種子集起處故二種種心所緣
行相¶差別轉故滅定等位第二心闕
故名無心如¶一足牀闕餘足故亦名
無足彼諸識種被損¶伏位異熟果識
刹那刹那轉變差別能損伏¶力漸劣
漸微乃至都盡如水熱箭引燒發力
¶大乘成業論苐十六張竭
<pb:KR6n0086_TKD_17-0427b>
漸劣漸微至都盡位識種爾時得生
果便初¶従識種意識還生後位隨緣
餘識漸起卽前¶所說異熟果識攝藏
種種諸法種子彼彼餘¶識及倶有法
善不善性數熏發時隨其所應¶種力
増盛由此相續轉變差別隨種力熟
隨¶遇助緣便感當來愛非愛果依如
是義有說¶頌言
¶¶心與無邊種倶相續恒流¶¶遇各別熏緣
心種便増盛¶¶種力漸次熟緣合時與果
¶¶如染拘櫞花果時瓤色赤
世尊依此於解深密大乘經中說如
是頌
¶¶阿陀那識甚深細一切種子如暴流
¶¶我於凡愚不開演恐彼分別執爲我
能續後有能執持身故說此名阿陀
那識攝¶藏一切諸法種子故復說名
阿頼耶識前生¶所引業異熟故卽此
亦名異熟果識若不許<md:KR6n0086_T_001-0785a>¶有此異熟識
復有何識能執持身非有餘識¶能遍
持身乃至命終恒不捨故又何處薀
煩¶惱隨眠對治生時可名能斷若言
薀在能對¶治心此不應理如何隨眠
大乘成業論苐十七張竭
<pb:KR6n0086_TKD_17-0427c>
煩惱隨逐可爲能¶治又諸有情生无
色界染善無漏心正起時¶有何趣攝
異熟法在或應許趣通非異熟及¶不
繫法便與理違又不還果生有頂處
爲盡¶餘漏修對治道無所有處無漏
起時於有頂¶處有何別物自體猶存
而不名死非衆同分¶或復命根離色
心等別有實物此二唯於異¶熟諸薀
相似勢分而假建立相似勢分無別
¶實體如稻稈等相似勢分故定應許
異六識¶身有如上說持種識體
¶卽依此識赤銅鍱部經中建立有分
識名大¶衆部經名根本識化地部說
窮生死薀云何¶此識緣境行相此境
行相不可了知云何名¶識而得如是
如執滅定等位有餘識者境界¶行相
難知此亦應爾此識攝在何取薀中
理¶實應言識取薀攝若爾經句當云
何通如說¶云何名識取薀謂六識身
又說云何識緣名¶色識謂六識應知
此經別有密意如契經說¶云何行薀
謂六思身非行薀中更無餘法此¶亦
應爾說六非餘有何密意且如世尊
大乘成業論苐十八張竭
<pb:KR6n0086_TKD_17-0428a>
解深¶密說我於凡愚不開演者恐彼
分別執爲我¶故何緣愚夫執此爲我
此無始來窮生死際¶行相微細無改
變故又以六識所依所緣行¶相品類
麤易了故與諸煩惱及對治道有相
¶應故建立雜染清淨品故體是果識
由此比¶知有種識故諸契經中隨所
冝說不說因識<md:KR6n0086_T_001-0785b>¶與上所說皆相違故
是名說六非餘密意由¶此巳釋餘部
經中唯說六識身爲有分識等¶隨其
所應皆無違害又於今時一一部内
無¶量契經皆巳隱沒如釋軌論廣辯
應知故不¶應計阿頼耶識定非經說
理必有故若爾一¶身應有二識倶時
而轉謂異熟識及餘轉識¶如是何過
若一身中二識倶轉應倶時立二¶有
情身如餘身中二識倶轉此無有失
因果¶二識展轉爲依不相離故又異
熟識是餘轉¶識所熏習故非異身中
二識倶轉有如是事¶故無此失頗有
現見種與種果相續異耶現¶見世間
靑蓮花等根與莖等相續各異而爲
¶種果此亦應然又縦世間見與不見
大乘成業論苐十九張竭
<pb:KR6n0086_TKD_17-0428b>
若不許¶有阿頼耶識便有如前所說
過難故應定許¶阿頼耶識離六識身
其體實有
¶何緣不許我體實有與六識身爲所
依止汝¶所執我其相云何而說能爲
六識依止若許¶我如阿頼耶識生滅
相續隨緣轉變與識何¶殊而執爲我
若執我體是一是常畢竟無變¶如何
可說受識等熏爲所依止夫熏習者
令¶彼所熏相續變成功能差別如紫
礦汁熏拘¶櫞花令彼相續功能轉變
若無熏習則無轉¶變差別功能如何
先時領智貪等數習異故¶後經久時
念智貪等生起差別又無心位與¶彼
後時我體無別今旣無識後意識等
従何¶而生又於識等我有何能而執
我爲識等¶依止若言識等因我故生
我體恒時旣無差¶別如何識等漸次
而生非於一時一切頓起¶若謂更待
餘因緣助方能生者離餘因緣如<md:KR6n0086_T_001-0785c>¶何
知有我能生用若言識等依我而轉
諸法¶纔生無間卽滅旣無住義何容
有轉故不應¶執我體實有與六識身
大乘成業論苐二十張竭
<pb:KR6n0086_TKD_17-0428c>
爲所依止又執有我¶違阿笈摩說一
切法皆無有我故汝所執一¶常實我
都無正理但率妄情
¶由此證成但思差別熏習同時阿頼
耶識令¶其相續轉變差別能引當來
愛非愛果非如¶彼說身語業相
¶若不許有身語二業豈能辵謗三業
契經不¶能辵謗然能如理解釋此經
令無過失如何¶無失解釋此經應除
執毒當爲廣說何爲契¶經說有三業
何者是身何者是業何義名身¶何義
名業復以何義名爲身業語業意業
問¶亦如是復以何緣契經唯說身等
三業非眼¶等耶何爲契經說三業者
爲顯三業攝十業¶道酄勵怖多所作
者故如略說三學授佛惡¶氏子有執
諸業唯身所造非語非意爲顯彼¶二
亦有所造故說三業身謂諸根大造
和合差¶別爲體業卽是思差別爲性
積集所成是爲¶身義大造極微積集
成故有說種種穢惡集¶成是爲身義
身是種種諸不淨物所依處故¶若爾
天趣應無有身隨作者意有所造作
大¶乘成業論苐二十一張竭
<pb:KR6n0086_TKD_17-0429a>
是爲業義能動身思說名身業思有
三種一審¶慮思一決定思三動發思
若思能動身卽說¶爲身業此思能引
令身相續異方生因風界¶起故具足
應言動身之業除動之言但名身¶業
如益力之油但名力油如動塵之風
但名¶塵風此亦如是十業道中初三
業道許身業¶攝謂煞生不與取欲邪行如何思業而得彼<md:KR6n0086_T_001-0786a>¶名由此思業能動其身令行煞盜及邪行故¶思力動身令有所作卽名思作如世間說狂¶賊燒村薪草熟飯思復云何得名業道思有¶造作故名爲業復與善趣惡趣爲道通生彼¶故得業道名或所動身是思業道三種思業¶依彼轉故又煞盜婬由思業起依身而生隨¶世俗故亦名身業然此實非善不善性亦隨¶世俗假立其名爲令世間依此門故於善惡¶思勤修止作是故假說善不善名若唯思業¶是善不善何故業道契經中言由身三種故¶思造業作及増長是不善故能生苦果及¶苦異熟此經意說能動於身以身爲門身¶大乘成業論苐二十二張竭
<pb:KR6n0086_TKD_17-0429b>
爲依處緣煞盜婬爲境思業爲因能
感苦果¶異熟名身三種故思造業際
此餘思名爲意¶業意相應故不能動
發身及語故若爾何緣¶經說二業所
謂思業及思巳業卽前所說三¶種思
中初二種思名爲思業第三一思名
思¶巳業無違經過語謂語言音聲爲
性此能表¶了所欲說義故名爲語能
發語思說名語業¶或復語者字等所
依由帶字等能詮表義故¶名爲語具
足應言發語之業除發之言但名¶語
業喻說如前意者謂識能思量故趣
向餘¶生及境界故說名爲意作動意
思說名意業¶令意造作善不善等種
種事故具足應言作¶意之業除作之
言但名意業或意相應業名¶意業除
相應言但名意業喻說如前若三¶種
業但思爲體於散亂心及無心位爾
時無¶思如何得有名具律儀不律儀
者由思差別¶所熏成種不損壞故名
具律儀不律儀者故<md:KR6n0086_T_001-0786b>¶無有過思差別
者簡取勝思能發律儀不律¶儀表由
此思故熏成二種殊勝種子依二種
¶大乘成業論苐二十三張竭
<pb:KR6n0086_TKD_17-0429c>
子未損壞位假立善惡律儀無表齊
何當言¶損壞如是由思差別所熏成
種謂従此後不¶作因生遮不遮思如
先所受誰能損壞如是¶種子謂若有
思能發於表因此棄捨善惡律¶儀及
餘捨因亦能損壞所以不說眼等業
者¶思此經中但說有情加行之業不
說諸法作¶用之業何謂有情加行之
業謂隨作者意所¶造作何謂諸法作
用之業謂眼耳等各別功¶能
¶¶佛說三業義深細我依理教妙辯成
¶¶願乘此福濟羣生咸使速證清淨覺
大乘成業論一卷
癸夘歲高麗國大藏都監奉
勅雕造